---
title: "诗词"
date: 2017-11-04T08:47:12+11:00
draft: false
auto_ads: true
---

以下是我平时偶然写的中文诗词，其他文字的翻译就留给读者来做吧。

苹果用户可以从苹果书店免费下载诗词电子书：

[<img src="/images/ibook_badge_cn.svg" style="max-width:15%;min-width:40px;" alt="苹果书店下载" />][AppleBookstoreLink]

非苹果用户可以直接下载ePub电子书文件：

[ePub格式电子书](/epubs/ImSucker.epub)

(诗词按时间顺序)

**《愁难收》**

居久难消愁  
隔窗望行舟  
人言两三语  
蝉哭一树秋  
风推日夕落  
云托月伴楼  
流年若覆水  
欲收上心头  

_- 24/04/2020_

**《湖上醉》**

幽谷蔽日升薄雾  
鸳鸯不见两相呼  
独酌放舟随波去  
酒醒云破月满湖  

_- 10/02/2020_

**《醉深山》**

红翠山中松柏长  
风铃谁家听垂杨  
花前空吟人欲醉  
月下独酌杯尚香  
寂寂莺啼孤山路  
寥寥春色秋娘妒  
酷暑难得润土雨  
严冬多有苍天树  

_- 27/12/2019_

**《仲夏山色》**

深山艳阳夕照时  
浮云冷月映秋池  
丹青彩釉难为色  
毫笔烟墨何写之  

_- 27/12/2019_

**《山中醉》**

参天森木冷似秋  
盛夏亦飕飕  
深山云雾烟锁  
更添月下愁  
可怜是  
醉时遊  
醒时忧  
孤雁去处  
东风依旧  
人妒閒鸥  

_-23/12/2019_

**《落花酒》**

末了一梢红  
临别惜春好  
无可奈何花落时  
人亦随花老  
取酒暮愁来  
独酌知交少  
谪去山林云海间  
迟步如秋草  

_- 24/09/2019_

**《晚秋嘆》**

冷雨残阳不似秋  
瘴云收  
暮山幽  
河汉无声  
瞻星少衣裘  
弱冠离家天涯草  
路漫漫  
渡归舟  
对镜方知白了头  
醉小楼  
佳人羞  
似水月明眸  
酒醒烛灭孤鸿伴  
问飞雁  
几多愁  

_- 01/05/2019_

**《那时痴》**

秋冷云淡风欺露，  
燕子双双，  
辞尽梨花树；  
烛曳酒浅光阴速，  
那时痴心了无处，  
粉黛朱颜今不复，  
梦里江寒，  
又见颜如故；  
此情难舍僧难度，  
唯待百年埋香骨。  

_- 27/04/2019_

**《满愁肠》**

漠漠斜阳，  
炊火青烟晚来香；  
子墨浅淡清似水，  
毫芒，  
画中倦容未梳妆。  
霜落吴江，  
雁去离人杏花坊。  
对月独酌少睡意，  
往往，  
又闻啼鹃满愁肠。  

_- 10/04/2019_

**《何修远》**

春来花争荣，  
秋去凋零空；  
莫回首，  
难解愁浓。  
只影离人空记恨，  
油灯尽，  
拂香风，  
吹落叶残红，  
伊去故园冬。  
临江寒，  
烟轻云重；  
迷雾茫茫不见路，  
南飞鹊，  
留枯藤。  

_- 05/03/2019_

**《天未晓》**

寒梅冷月天未晓，  
南陌上，  
云雾渺，  
诗不成句恨书少。  
昏鸦初啼，  
玉钩斜挂，  
轻烟浮林梢。  
垂髫两三听嬉笑，  
放翁独酌夸酒好，  
仙家踏云来蓬岛。  
花开花谢，  
花谢花开，  
不觉春又老。  

_- 30/11/2018_

**《不堪游》**

鹤去空亭春意收，  
姬别霸王故园秋；  
离人伤怀说不尽，  
菰米尤新客家楼。  
将进酒，  
话风流，  
云龙千载空悠悠；  
牧童山边何复有，  
暮色湖畔不堪游。  

_- 09/10/2018_

**《静夜思•寺北》**

孤影寺北苍山暮，  
花尽空枝，  
醉客风餐露。  
欲见离人痴情处，  
浮生半百命有数，  
唯装笑颜歌别绪，  
一身闲情，  
思涌泪如注。  
夜深星稀观宙宇，  
井浅水静捉玉兔。  

_- 10/08/2018_

**《清晨收露》**

蜡火微茫烛影深  
冷寂霜凝在今晨  
油尽灯枯芯作古  
向来旧时独夜人

_- 20/6/2018_

**《亦复如是》**

日落云轻夕照中，  
青瓷幽冷散古风，  
烟雾氤氲迷月晚，  
春芽水淡饮醉翁。  
暗香远，  
叶沉盅，  
黄瘦绿尖各不同；  
只当平生亦如是，  
寡瑟少味难复浓。  

_- 9/4/2018_

**《些许愁》**

朝雾凝结掩孤舟，  
晚霞散尽付东流；  
举杯痛饮山河事，  
挑灯夜思泪凝眸。  
竹林绕，  
石径幽，  
院深墙高月枝头；  
偶闻蛙声惊骤雨，  
常有心上些许愁。  

_- 9/4/2018_

**《去执念》**

少时轻狂心难收，  
半生转瞬搔白首；  
梅开严冬百里香，  
枫舞暮秋千山秀。  
观沧海，  
望神州，  
几人归去几人留？  
无涯苦海谁为伴？  
一卷经文一孤舟。  

_- 24/3/2018_

**《秋风疾》**

风疾枝摇如泣诉，
落花谁人顾？
浮云聚散过客心，
离春意，
伤秋暮，
烟锁雾重寻归处，
不见来时路。
闲拾故纸阅旧章，
阴易书，
晴难赋。

_- 20/3/2018_

**《临风叹》**

雨如注，
烟笼山，
花枝疾风折哪堪？
意挥毫，
墨染衫，
心不动，
酒方酣，
浮云残阳映雕鞍。
何处家，
忆江南，
相思阻，
隔海山，
鸥鹭当栖广陵滩。
欲归去，
行路难，
惊春雷，
鸣秋蝉，
西行不计几重关？
愁未消，
颜容黯。

_- 6/12/2017_

**《酒别离》**

话别同窗去又停，  
寄思沉吟载酒行；  
天涯同为沧海粟，  
浪迹鲜有薄幸名。

_- 13/11/2017_

**《研墨酒》**

乍暖忽寒惊秋虫，小庭东，叶弄风；墨笔草划，挥毫书闷胸。醉后倚枕身入梦，荷花池，雨打蓬，又觉孤身难相从。日西落，月朦胧，酒醒无言，隐隐五更钟。浑噩难记伊人面，临烟水，湿衣风。

_- 12/11/2017_

**《隐残阳》**

莺飞晚春枯梧桐，晨雾蒙，泣西风，婉云叠阵，促雨绀纱笼。苍穹掩月霄汉远，堪肠断，笔墨浓，败壁残垣旧堂东。泛溪篷，理妆慵，重阳将近，奈何谢芳容。风月未改人黯换，意犹在，杯盏中。

_- 30/10/2017_

**《晚秋迟》**

寂寂空山里，  
晚秋叶落时；  
枯枝压山重，  
此景入画迟。  

_- 11/10/2017_

**《忆前朝》**

日落云深金似尘，  
风霜早雁离暮春；  
他日改朝迎归鸟，  
不做一生异乡人。  

_- 05/09/2017_

**《无题》**

月华如水秋露微，  
烟断黄梅故园扉；  
天高风细新雨足，  
暮景邻轩栀子肥。  

_- 25/08/2017_

**《浊世行》**

银树雪梅不见山，  
一山欲出一山拦；  
浑浊几经寒彻骨，  
唯见清流远孤帆。  

_- 10/07/2017_

**《从此醉》**

寒冬暖炉悲秋凉，  
酷暑冷窖叹春光；  
四季尚有轮回时，  
一生几见悔衷肠。  
红叶长埋黑泥厚，  
白云千载空浮游；  
凡事莫如杯在手，  
一醉且消万古愁。

_- 04/06/2017_


**《行路难》**

云锁雾秋悲花落，  
雨润枯枝依旧干；  
无缘仙人山林客，  
泥泞阴晦行路难。  

_- 26/04/2017_

**《游此山》**

绮萼随梦虹影畔，  
紫薇弥香，  
溪梅樱桃涧。  
淑景乱花迷归雁，  
足踏裙边春风面，  
轻醉微雨红深浅。  
薄暮疏钟，  
共酌寒莫怨；  
浮云西去愁肠断，  
残阳北望长安远。  

_- 26/04/2017_

**《静夜思》**

晚风炊烟几叠促，  
征雁知愁，  
离人闲愁；  
欲寝夜来一梦收，  
情思幽幽，  
往事悠悠；  
何奈夜冷缩红袖，  
不似扬州，  
湖上扁舟；  
纶竿清晚映小楼，  
笙瑟未休，  
欲罢还羞。  

_19/04/2017_ 

**《失意难》**

少时离家久不归，  
壮志未酬岁月催；  
一觥酒色醒残夜，  
心尤余恨梦尤醉。  

_08/04/2017_ 

**《离无常》**

重逢陌路悔初见，  
空归云山南飞雁；  
离人衔草细雨来，  
帘卷半遮春风面。  

_23/03/2017_ 

**《夜宿古刹》**

野村古庙静无苔，  
夜卧观星仰古槐；  
远林足踏碎疑梦，  
香炉一缕明月来。  

_15/12/2016_ 

**《乡愁》**

路转遥见蜀城楼，  
池月酒饮难消愁；  
王侯踏马千余里，  
暮雨蓑翁送行舟。  

**《梦忽醒》**

灯黯轻薄衣，  
昏鸦枝上啼；  
半醒原是梦，  
望月星欲稀。  

**《散愁颠》**

愁思何夕散如烟，  
桑阴独行林木间；  
不惜折花落春水，  
夜雪人乏何处颠。  

_- 13/09/2016_

**《秋尾》**

枫亭雁南度，  
微醺江水寒；  
我闻襄北曲，  
心绪浮云端。  

**《临别》**

堪笑逢君别，  
浮云阴且晴；  
但使杯重把，  
声长载酒行。  

_- 24/03/2016_

**《残暮》**

远望寒山花又开，  
何奈犹自百事哀；  
落叶残秋暮色里，  
碎步香径伊人来。  

_- 24/03/2016_

**《余憾》**

乍热还寒夏秋天，  
叶落花零香自远；  
长空碧水寄萍踪，  
炊烟直入浮云间。  
何期执手人易散，  
却问亲故哪曾见；  
空留二老候堂风，  
只影谁家听余憾。  

**《小东邪》**

韶华如花颜暮春，  
应是喜乐无忧人；  
愁思眉头无计收，  
遍寻何处梦里人。  

**《出世》**

茅亭帘外花乱飞，  
马蹄轻踏秋露微；  
日落层层云中庙，  
有意何夕归不归。  

**《水一方》**

伊如茜草黄又绿，  
秋风送，  
雁南去；  
韶颜半收仙风度，  
此宵长愿，  
小窗低户，  
相思谁知处，  
卧听鸦啼还催暮。  
水隔一方缘断续，  
暗云易散愁难去，  
一丛萱草，  
一庭柳絮，  
却棹花能语。  

_- 18/02/2016_

**《静夜思》**

嫣然一笑醉良宵，  
灵宫有谁似娇娆；  
香是玉田丝巾汗，  
梦醒落红染白绡。  
夜寂寥，  
方年少，  
薄衣独上明月桥；  
思缭乱，  
忆垂髫，  
却道天凉秋风摇。  

_- 16/02/2016_

**《出征前》**

荷摇莲落疾风后，  
雨打浮萍水波皱；  
金戈铁甲冷似冰，  
曳影篝火新热酒。  
孤心苦旨陲城守，  
薄纱谁将血染就；  
凝望羌戎束战袍，  
余霞如绮云如透。  

_- 08/02/2016_

**《秋思》**

江南雨，  
复清风，  
篱外石榴红；  
酒醉无眠叹芙蓉，  
一摆碎梦钟。  
姑苏寺，  
秋枫浓，  
风起鹊落梧桐；  
暮鼓入耳心入笼，  
月洒小池东。  

_- 03/02/2016_

**《秋思》**

羞颜娇容不得见，  
枯木残枝送秋雁；  
匠心图画明月来，  
薄浅一纸春风面。  

_- 01/02/2016_

**《叹余生》**

孤月照佳人，  
星伴桂叶香；  
胸中无限恨，  
愁思结中肠。  
秋水残雪日，  
初见栈桥上，  
少小两无猜，  
春宵各思量。  
弄影西江夜，  
拔剑读书堂；  
纷争尚未晓，  
白发已苍苍。  
出世头陀法，  
流落行迹忘。  

_- 12/01/2016_

**《任寂寥》**

落暮衰霞遣愁浓，  
乍寒生，  
烛花红。  
新朝开宴，  
帘遮窗外松；  
失魂虚度不知晓，  
俗世渺，  
造化工。  
新月如钩挂江东，  
客泪中，  
悔匆匆，  
一镜香尘，  
耳畔已沉空；  
数载苦思人独寝，  
盛夏夜，  
起秋风。  

_- 04/01/2016_

**《听雪》**

日幕宴客酒阑后，  
坡下扑鹿映绿柳；  
游宦先期照江梅，  
争斗昨宵独思久。  
墨凝砚中笔染就，  
欲吟鲁殿花前寿；  
心目听雪几凄凉，  
一望云天消永昼。  

_- 03/01/2016_

**《暮色浓》**

小憩惊梦暮色浓，  
却看晚霞蜡灯红；  
鹦啼炊烟心神外，  
落叶看尽细雨中。  
若桃李，  
人相同，  
只知薄衫惹春风，  
云淡雾起身渐凉，  
酒坊月冷猫半弓。  

_- 03/12/2015_

**《小憩》**

清新残雪空皱眉，  
晚归来，  
瘴云开；  
烟锁深宫，  
残阳映楼台，  
回首阴阴难释怀。  
孤鸿远，  
心下怨他谁，  
仙风梦里瑶花蕊。  
晚霞晴，  
似梦里，  
五更天气，  
琴歌毕，  
浓艳芳菲，  
何逊多情，  
织就着单衣。  
点破怕唤人易老，  
流云岁，  
不胜风月摧。  

_- 日期不详_

**《初春》**

冬去闲梦采芙容，  
燕子啼，  
春事空；  
午后佳期，  
束靴上青骢。  
微风扑面醒魂，  
凄凉事，  
心意浓。  
高楼独上览群峰，  
思年少，  
悔肠空；  
门掩黄昏，  
一轮暮天钟。  
楼外云雾渐起，  
江波碧，  
晚烟笼。  

_- 日期不详_

**《幽谷》**

幽谷不见人，  
嫡居露凝香；  
不计身外事，  
云屏清溪长。  
可以归山林，  
欲舒不瞻望；  
心随孤雁远，  
信手生夜凉。  
怎奈残灯暗，  
泠泠陋汉唐；  
月沉天未晓，  
林昏正苍苍，  
客来炊烟起，  
把酒昼夜长。  

_- 日期不详_

**《忘言》**

碧空浮云显，  
白浪暗浮烟。  
应是秋风早，  
观海亦忘言。  

_- 02/01/2015_

**《湖畔》**

彭城霜若雪，  
共醉咏凉天；  
夜久澹如此，  
独酌又几千。  

_- 23/12/2014_

**《暮年回首》**

暮年听风风不语，  
久疾耳拙已；  
回想壮年披甲时，  
山高海阔，  
星光映月池；  
再忆儿时蓬蒿岸，  
嬉笑夜难眠。  
阴晴圆缺有定时，  
数点残阳，  
回首只恨迟。  

_- 日期不详_

**《仰望》**

漫天星斗落凡尘，  
滴滴泪雨怜世间。  
望天独叹空余恨，  
不羡鸳鸯只羡仙。  

_- 日期不详_

**《路渐远》**

青灯久灭心魔显，  
古佛渐隐色身前；  
不愿举头望明月，  
坠入红尘恨苍天。  

_- 日期不详_

**《不思蜀》**

春花哪堪东流水，  
秋月江南不思归；  
初闻塞北烽烟起，  
却见将军征战回。  

_- 23/08/2014_

**《无题》**

向晚归旧处，  
嗟叹友人疏。  
本应复满堂，  
竟尔人都哭。  

_- 09/08/2014_

**《如画》**

霜降时节雨初晴，  
碧树红花入画屏；  
人近莺啼声细细，  
路转又惹鸬鹚惊。  

_- 20/06/2014_

**《如梦令》**

秋未至，  
叶已落，  
红尘只似光影过。  
浮云处，  
枫之舞，  
一段愁绪，  
几分难过。  
错，错，错。  
素衣袖，  
残垣旧，  
重回故土红颜瘦；  
白日短，  
冬雨骤，  
红叶落地，  
黄叶枝头。  
侯，侯，侯。  

_- 18/06/2014_

**《秋末随想》**

孤身不觉秋风狂，  
索索落叶渐昏黄，  
触景思人不在旁。  
枝头鸦啼惊梦醒，  
方知春去秋亦凉，  
却道红叶独自伤。  

_- 11/06/2014_

**《修道难》**

醒一时，  
醉一时，  
心往天门彼岸升，  
月高万点寒。  
劫一回，  
祸一回，  
扰乱色身路难行，  
神界无故人。  

_- 15/12/2014_

**《冬夜未央》**

晓未破，  
残风冷月照寒窗。  
冬夜人无措。  
此岸不知此海深，  
此海却晓天际长。  
几朝楼阁几代风光，  
世事怎如人所望。  
默默忧伤，  
叶落光影独悲凉，  
醒后，  
不过梦一场。  

_- 19/05/2013_

**《小楼幽思》**

伊人独倚明月楼，  
未闻琴声珠泪流。  
缘如风，  
摧人瘦。  
众生皆以酒消愁，  
谁知愁更愁。  

_- 13/05/2013_

**《将军迟暮》**

倦卧残塌，  
虚梦飘至年迈时。  
往事皆空。  
不知在何处。  
天数茫茫，  
兴衰早有数。  
江不渡。  
世事如棋。  
恍然见归路。  

_- 28/04/2013_

[AppleBookstoreLink]: https://books.apple.com/book/%E9%A8%B7%E5%AE%A2%E9%9B%86/id1491907575