---
title: "Poems/詩詞"
date: 2017-11-04T08:47:12+11:00
draft: false
auto_ads: true
---

Here is a collection of the poems I’ve composed over last few years, they follow the style and format of classic Chinese poems, and are written in Chinese, of course. The translation to other languages (e.g. English) is left as an exercise for the readers.

以下是我平時偶然寫的中文詩詞，其他文字的翻譯就留給讀者來做吧。

**《清晨收露》**

蠟火微茫燭影深  
冷寂霜凝在今晨  
油盡燈枯芯作古  
向來舊時獨夜人

_- 20/6/2018_

**《亦復如是》**

日落雲輕夕照中，  
青瓷幽冷散古風，  
煙霧氤氳迷月晚，  
春芽水淡飲醉翁。  
暗香遠，  
葉沈盅，  
黃瘦綠尖各不同；  
只當平生亦如是，  
寡色少味難復濃。  

_- 9/4/2018_

**《些許愁》**

朝霧凝結掩孤舟，  
晚霞散盡付東流；  
舉杯痛飲山河事，  
挑燈夜思淚凝眸。  
竹林繞，  
石徑幽，  
院深牆高月枝頭；  
偶聞蛙聲驚驟雨，  
常有心上些許愁。  

_- 9/4/2018_

**《去執念》**

少時輕狂心難收，  
半生轉瞬搔白首；  
梅開嚴冬百里香，  
楓舞暮秋千山秀。  
觀滄海，  
望神州，  
幾人歸去幾人留？  
無涯苦海誰為伴？  
一卷經文一孤舟。  

_- 24/3/2018_

**《秋風疾》**

風疾枝搖如泣訴，落花誰人顧？浮雲聚散過客心，離春意，傷秋暮，煙鎖霧重尋歸處，不見來時路。閒拾故紙閱舊章，陰易書，晴難賦。

_- 20/3/2018_

**《臨風嘆》**

雨如注，煙籠山，花枝疾風折哪堪？意揮毫，墨染衫，心不動，酒方酣，浮雲殘陽映雕鞍。何處家，憶江南，相思阻，隔海山，鷗鷺當棲廣陵灘。欲歸去，行路難，驚春雷，鳴秋蟬，西行不計幾重關？愁未消，顏容黯。

_- 6/12/2017_

**《酒別離》**

話別同窗去又停，  
寄思沈吟載酒行；  
天涯同為滄海粟，  
浪跡鮮有薄幸名。

_- 13/11/2017_

**《研墨酒》**

乍暖忽寒驚秋蟲，小庭東，葉弄風；墨筆草划，揮毫書悶胸。醉後倚枕身入夢，荷花池，雨打蓬，又覺孤身難相從。日西落，月朦朧，酒醒無言，隱隱五更鐘。渾噩難記伊人面，臨煙水，濕衣風。

_- 12/11/2017_

**《隱殘陽》**

鶯飛晚春枯梧桐，晨霧蒙，泣西風，婉雲疊陣，促雨紺紗籠。蒼穹掩月霄漢遠，堪腸斷，筆墨濃，敗壁殘垣舊堂東。泛溪篷，理妝慵，重陽將近，奈何謝芳容。風月未改人黯換，意猶在，杯盞中。

_- 30/10/2017_

**《晚秋遲》**

寂寂空山裡，  
晚秋葉落時；  
花枝壓山重，  
此景入畫遲。  

_- 11/10/2017_

**《憶前朝》**

日落雲深金似塵，  
風霜早雁離暮春；  
他日改朝迎歸鳥，  
不做一生異鄉人。  

_- 05/09/2017_

**《無題》**

月華如水秋露微，  
煙斷黃梅故園扉；  
天高風細新雨足，  
暮景鄰軒梔子肥。  

_- 25/08/2017_

**《濁世行》**

銀樹雪梅不見山，  
一山欲出一山攔；  
渾濁幾經寒徹骨，  
唯見清流遠孤帆。  

_- 10/07/2017_

**《從此醉》**

寒冬暖爐悲秋涼，  
酷暑冷窖嘆春光；  
四季尚有輪回時，  
一生幾見悔衷腸。  
紅葉長埋黑泥厚，  
白雲千載空浮游；  
萬事不如杯在手，  
一醉且消萬古愁。

_- 04/06/2017_


**《行路難》**

雲鎖霧秋悲花落，  
雨潤枯枝依舊乾；  
無緣仙人山林客，  
泥濘陰晦行路難。  

_- 26/04/2017_

**《游此山》**

綺萼隨夢虹影畔，  
紫薇彌香，  
溪梅櫻桃澗。  
淑景亂花迷歸雁，  
足踏裙邊春風面，  
輕醉微雨紅深淺。  
薄暮疏鐘，  
共酌寒莫怨；  
浮雲西去愁腸斷，  
殘陽北望長安遠。  

_- 26/04/2017_

**《靜夜思》**

晚風炊煙幾疊促，  
徵雁知愁，  
離人閒愁；  
欲寢夜來一夢收，  
情思幽幽，  
往事悠悠；  
何奈夜冷縮紅袖，  
不似揚州，  
湖上扁舟；  
綸竿清晚映小樓，  
笙瑟未休，  
欲罷還羞。  

_19/04/2017_ 

**《失意難》**

少時離家久不歸，  
壯志未酬歲月催；  
一觥酒色醒殘夜，  
心尤余恨夢尤醉。  

_08/04/2017_ 

**《離無常》**

重逢陌路悔初見，  
空歸雲山南飛雁；  
離人銜草細雨來，  
簾卷半遮春風面。  

_23/03/2017_ 

**《夜宿古剎》**

野村古廟靜無苔，  
夜臥觀星仰古槐；  
遠林足踏碎疑夢，  
香爐一縷明月來。  

_15/12/2016_ 

**《鄉愁》**

路轉遙見蜀城樓，  
池月酒飲難消愁；  
王侯踏馬千餘里，  
暮雨蓑翁送行舟。  

**《夢忽醒》**

燈黯輕薄衣，  
昏鴉枝上啼；  
半醒原是夢，  
望月星欲稀。  

**《散愁顛》**

愁思何夕散如煙，  
桑陰獨行林木間；  
不惜折花落春水，  
夜雪人乏何處顛。  

_- 13/09/2016_

**《秋尾》**

楓亭雁南度，  
微醺江水寒；  
我聞襄北曲，  
心緒浮雲端。  

**《臨別》**

堪笑逢君別，  
浮雲陰且晴；  
但使杯重把，  
聲長載酒行。  

_- 24/03/2016_

**《殘暮》**

遠望寒山花又開，  
何奈猶自百事哀；  
落葉殘秋暮色里，  
碎步香徑伊人來。  

_- 24/03/2016_

**《余憾》**

乍熱還寒夏秋天，  
葉落花零香自遠；  
長空碧水寄萍蹤，  
炊煙直入浮雲間。  
何期執手人易散，  
卻問親故哪曾見；  
空留二老候堂風，  
只影誰家聽余憾。  

**《小東邪》**

韶華如花顏暮春，  
應是喜樂無憂人；  
愁思眉頭無計收，  
遍尋何處夢里人。  

**《出世》**

茅亭簾外花亂飛，  
馬蹄輕踏秋露微；  
日落層層雲中廟，  
有意何夕歸不歸。  

**《水一方》**

伊如茜草黃又綠，  
秋風送，  
雁南去；  
韶顏半收仙風度，  
此宵長願，  
小窗低戶，  
相思誰知處，  
臥聽鴉啼還催暮。  
水隔一方緣斷續，  
暗雲易散愁難去，  
一叢萱草，  
一庭柳絮，  
卻棹花能語。  

_- 18/02/2016_

**《靜夜思》**

嫣然一笑醉良宵，  
靈宮有誰似嬌嬈；  
香是玉田絲巾汗，  
夢醒落紅染白綃。  
夜寂寥，  
方年少，  
薄衣獨上明月橋；  
思繚亂，  
憶垂髫，  
卻道天涼秋風搖。  

_- 16/02/2016_

**《出征前》**

荷搖蓮落疾風後，  
雨打浮萍水波皺；  
金戈鐵甲冷似冰，  
曳影篝火新熱酒。  
孤心苦旨陲城守，  
薄紗誰將血染就；  
凝望羌戎束戰袍，  
余霞如綺雲如透。  

_- 08/02/2016_

**《秋思》**

江南雨，  
復清風，  
籬外石榴紅；  
酒醉無眠嘆芙蓉，  
一擺碎夢鐘。  
姑蘇寺，  
秋楓濃，  
風起鵲落梧桐；  
暮鼓入耳心入籠，  
月灑小池東。  

_- 03/02/2016_

**《秋思》**

羞顏嬌容不得見，  
枯木殘枝送秋雁；  
匠心圖畫明月來，  
薄淺一紙春風面。  

_- 01/02/2016_

**《嘆餘生》**

孤月照佳人，  
星伴桂葉香；  
胸中無限恨，  
愁思結中腸。  
秋水殘雪日，  
初見棧橋上，  
少小兩無猜，  
春宵各思量。  
弄影西江夜，  
拔劍讀書堂；  
紛爭尚未曉，  
白髮已蒼蒼。  
出世頭陀法，  
流落行跡忘。  

_- 12/01/2016_

**《任寂寥》**

落暮衰霞遣愁濃，  
乍寒生，  
燭花紅。  
新朝開宴，  
簾遮窗外松；  
失魂虛度不知曉，  
俗世渺，  
造化工。  
新月如鈎掛江東，  
客淚中，  
悔匆匆，  
一鏡香塵，  
耳畔已沈空；  
數載苦思人獨寢，  
盛夏夜，  
起秋風。  

_- 04/01/2016_

**《聽雪》**

日幕宴客酒闌後，  
坡下撲鹿映綠柳；  
游宦先期照江梅，  
爭鬥昨宵獨思久。  
墨凝硯中筆染就，  
欲吟魯殿花前壽；  
心目聽雪幾淒涼，  
一望雲天消永晝。  

_- 03/01/2016_

**《暮色濃》**

小憩驚夢暮色濃，  
卻看晚霞蠟燈紅；  
鸚啼炊煙心神外，  
落葉看盡細雨中。  
若桃李，  
人相同，  
只知薄衫惹春風，  
雲淡霧起身漸涼，  
酒坊月冷貓半弓。  

_- 03/12/2015_

**《小憩》**

清新殘雪空皺眉，  
晚歸來，  
瘴雲開；  
煙鎖深宮，  
殘陽映樓台，  
回首陰陰難釋懷。  
孤鴻遠，  
心下怨他誰，  
仙風夢里瑤花蕊。  
晚霞晴，  
似夢里，  
五更天氣，  
琴歌畢，  
濃艷芳菲，  
何遜多情，  
織就著單衣。  
點破怕喚人易老，  
流雲歲，  
不勝風月摧。  

_- 日期不詳_

**《初春》**

冬去閒夢採芙容，  
燕子啼，  
春事空；  
午後佳期，  
束靴上青驄。  
微風撲面醒魂，  
淒涼事，  
心意濃。  
高樓獨上覽群峰，  
思年少，  
悔腸空；  
門掩黃昏，  
一輪暮天鐘。  
樓外雲霧漸起，  
江波碧，  
晚煙籠。  

_- 日期不詳_

**《幽谷》**

幽谷不見人，  
嫡居露凝香；  
不計身外事，  
雲屏清溪長。  
可以歸山林，  
欲舒不瞻望；  
心隨孤雁遠，  
信手生夜涼。  
怎奈殘燈暗，  
泠泠陋漢唐；  
月沈天未曉，  
林昏正蒼蒼，  
客來炊煙起，  
把酒晝夜長。  

_- 日期不詳_

**《忘言》**

碧空浮雲顯，  
白浪暗浮煙。  
應是秋風早，  
觀海亦忘言。  

_- 02/01/2015_

**《湖畔》**

彭城霜若雪，  
共醉詠涼天；  
夜久澹如此，  
獨酌又幾千。  

_- 23/12/2014_

**《暮年回首》**

暮年聽風風不語，  
久疾耳拙已；  
回想壯年披甲時，  
山高海闊，  
星光映月池；  
再憶兒時蓬蒿岸，  
嬉笑夜難眠。  
陰晴圓缺有定時，  
數點殘陽，  
回首只恨遲。  

_- 日期不詳_

**《仰望》**

漫天星斗落凡塵，  
滴滴淚雨憐世間。  
望天獨嘆空余恨，  
不羨鴛鴦只羨仙。  

_- 日期不詳_

**《路漸遠》**

青燈久滅心魔顯，  
古佛漸隱色身前；  
不願舉頭望明月，  
墜入紅塵恨蒼天。  

_- 日期不詳_

**《不思蜀》**

春花哪堪東流水，  
秋月江南不思歸；  
初聞塞北烽煙起，  
卻見將軍徵戰回。  

_- 23/08/2014_

**《無題》**

向晚歸舊處，  
嗟嘆友人疏。  
本應復滿堂，  
竟爾人都哭。  

_- 09/08/2014_

**《如畫》**

霜降時節雨初晴，  
碧樹紅花入畫屏；  
人近鶯啼聲細細，  
路轉又惹鸕鷀驚。  

_- 20/06/2014_

**《如夢令》**

秋未至，  
葉已落，  
紅塵只似光影過。  
浮雲處，  
楓之舞，  
一段愁緒，  
幾分難過。  
錯，錯，錯。  
素衣袖，  
殘垣舊，  
重回故土紅顏瘦；  
白日短，  
冬雨驟，  
紅葉落地，  
黃葉枝頭。  
侯，侯，侯。  

_- 18/06/2014_

**《秋末隨想》**

孤身不覺秋風狂，  
索索落葉漸昏黃，  
觸景思人不在旁。  
枝頭鴉啼驚夢醒，  
方知春去秋亦涼，  
卻道紅葉獨自傷。  

_- 11/06/2014_

**《修道難》**

醒一時，  
醉一時，  
心往天門彼岸升，  
月高萬點寒。  
劫一回，  
禍一回，  
擾亂色身路難行，  
神界無故人。  

_- 15/12/2014_

**《冬夜未央》**

曉未破，  
殘風冷月照寒窗。  
冬夜人無措。  
此岸不知此海深，  
此海卻曉天際長。  
幾朝樓閣幾代風光，  
世事怎如人所望。  
默默憂傷，  
葉落光影獨悲涼，  
醒後，  
不過夢一場。  

_- 19/05/2013_

**《小樓幽思》**

伊人獨倚明月樓，  
未聞琴聲珠淚流。  
緣如風，  
摧人瘦。  
眾生皆以酒消愁，  
誰知愁更愁。  

_- 13/05/2013_

**《將軍遲暮》**

倦臥殘塌，  
虛夢飄至年邁時。  
往事皆空。  
不知在何處。  
天數茫茫，  
興衰早有數。  
江不渡。  
世事如棋。  
恍然見歸路。  

_- 28/04/2013_
